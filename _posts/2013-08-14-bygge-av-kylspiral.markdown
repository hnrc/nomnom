---
layout: post
title:  Bygge av kylspiral
disqus: y
---
![Kylspiral](/assets/kylspiral.jpg)

För att det inte ska ta en halv kväll att kyla den kokheta vörten och för att minimera 
risken för infektion så har jag byggt mig en enkel vörtkylare/kylspiral.

Inköpslista (Biltemas artikelnummer inom parantes):

> * [Kopparrör 8mm 10m (52453)](http://www.biltema.se/sv/Bil---MC/Bilreservdelar/Motorstyrning/Luft--Bransle/Bransleror/Bransleror-i-koppar-52450/)
> * [Slangnippel hona (17253)](http://www.biltema.se/sv/Verktyg/Tryckluft/Luftslang-och-koppling/Slangnippel-Hona-17249/)
> * [Övergångsnippel (87221)](http://www.biltema.se/sv/Bygg/VVS/Ror-och-rordelar/Overgangsnipplar/Overgangsnipplar-87220/)
> * [Slang PVC 10mm 5m (15314)](http://www.biltema.se/sv/Bat/VVS/Slang/Slang-15310/)
> * [Slangklämmor Ø 9-13mm (61849)](http://www.biltema.se/sv/Bil---MC/Bilreservdelar/Kylsystem--Ventilation/Slangar/Slangar-ovrigt/Slangklammor-2-st-61849/)
> * [Vulktejp (29504)](http://www.biltema.se/sv/Bygg/Tejp/Vulktejp/Vulktejp-29504/)

![Kylspiral-2](/assets/kylspiral-2.jpg)

Röret formades enkelt med handkraft till en spiral av *lagom* storlek. 
Man skulle kunna ha använt en kastrull eller dylikt att forma den runt för att få ett lite jämnare utseende men det brydde jag mig inte om.
Att tänka på är att göra den så *stor* som möjligt för att optimera kylförmågan.

![Kylspiral-3](/assets/kylspiral-3.jpg)

I rörets ena ände fästes PVC-slangen med hjälp av vulktejp och slangklämmor

![Kylspiral-4](/assets/kylspiral-4.jpg)

Spiralen ansluts till kökskranen via slangnippeln som i sin tur sitter fast i en övergångsnippel. Av någon anledning ville inte slangnippel och övergångsnippel gänga in helt vilket resulterade i smärre läckage. Jag applicerade därför lite vulktejp även här.

### Så fungerar den?
Ja! Jag har bara *torrkört* den med vanligt vatten men den kyler ner 9 liter 100-gradigt vatten till rumstemperatur på under 10 minuter.
Det läcker fortfarande lite i krankoppligen men det är inget som stör nämnvärt. Jag ska dock sätta fast en slang på rörets andra öppning för att 
kunna leda bort returvattnet och undvika plask.
