---
layout: post
title: Invigning av kylspiral
disqus: y
---

Idag var det dags att inviga både kylspiral och en ny kastrull. 
Detta gjordes genom att brygga en öl som är smått inspirerad av Oppigårds Indian Tribute.

> * 2.50kg Weyermann Pale Malt
> * 0.25kg Crystal 100
> * 60 min 20g Centennial 60 min
> * 15 min 10g Cascade
> * 5 min 10g Cascade
> * 1 min 20g Cascade
> * Torrhumling: 10g Centennial + 10g Cascade
> * US-05
> * 14 liter mäskvatten

![Cascade](/assets/cascade-kottar.jpg)

Hela humlekottar eftersom *varför inte*. Dom är helt klart charmigare än pellets men kanske suger dom åt sig mer vätska?

Av de 14 liter jag mäskade in med fick jag med mig beräknade 11.5 liter vört. Jag tog för första gången ett pre-boil-prov som visade sig ligga på 1040. Jag hade räknat med att ligga runt 1048 så uppenbarligen är inte min BIAB-process speciellt effektiv.

![Kylspiral in action](/assets/kylspiral-invigning.jpg)

Bygget av kylspiral är helt klart den bästa investeringen på länge. Cirka 12 minuter tog det att kyla cirka 9 liter till rumstemperatur.

![OG1050](/assets/og1050.jpg)

8 liter med OG 1050 landade till slut i jäskärlet. Planen var att kvala in runt 1062 men eftersom mäskningseffektiviteten var så pass låg så blev det inte mer. Men det blir nog bra ändå :)

**Slutsats:**
Kylspiral är helt överlägset!
Jag måste fundera på hur jag kan optimera effektiviteten i mäskningen. Kanske måste jag isolera bättre. Kanske löser jag det enklast genom att gå ner med mer malt. Jag får åtminstone ta hänsyn till det i recepten framöver.
Målet med den här bryggning är att få ett klarare öl än förra gången och det tror jag verkligen det kommer bli tack vare kylspiral och att jag körde koket genom saftsil innan det åkte i jäskärl.