---
layout: post
title:  IPA Prototyp 2 Flaskning
tags: ipa
---
Som jag [gissade (och hoppades)]({% post_url 2013-07-25-ipa-prototyp-2-torrhumling %}) så skulle jäsningen sätta fart igen i och med att torrhumlingen och det var precis vad den gjorde. 4 dagars turrhumling senare så har FG (final gravity) landat på 1016, vilket man får anse som godkänt. Inte nog med det, den har även fått en fantastisk doft av citrus och tropiska frukter. 

Med ett FG på 1016 och ett OG (original gravity) på 1054 så landar ABV% på `(1054 - 1016) * 0.132 = 5.016`.

![Final gravity](/assets/ipa-prototyp-2-fg.jpg)

Den här gången testade jag att desinficera flaskorna i ugnen (175 grader i 60 min). Mycket smidigt. Testade även att tappa upp direkt från jäshinken via tappkranen utan vare sig hävert eller flaskfyllare med hypotesen att risken för eventuell infektion skulle bli minimal eftersom jag varken behöver öppna locket eller blanda in någon ytterligare utrustning. Det var rätt smidigt men det optimala vore nog ändå att koppla på en kort slang så att man inte behöver ha flaskorna direkt mot kranen. Mängden skum i flaskorna blev mycket mindre med den här metoden jämfört med när jag använt flaskfyllare.

![Flaskor](/assets/ipa-prototyp-2-flaskor.jpg)

Det kommer nog inte bli världens snyggaste öl det här. Förmodligen blir det både relativt grumligt och en del skräp i botten men för att råda bot på det i fortsättningen så har jag införskaffat saftsil och extra jäskärl så att jag dels kan filtrera bort druv och humle från efter koket och dels ha möjlighet att tappa om till sekundärjäsning om det skulle kännas aktuellt.

21 stycken 33cl flaskor färdig öl blev det i alla fall.