---
layout: post
title: Provsmakning South Indiana Avenue
disqus: y
---

[För ett par veckor sen bryggde jag]({% post_url 2013-08-29-invigning-av-kylspiral %}) 
något som åtminstone humlemässigt skulle efterlikna Oppigårds Indian Tribute och idag
var det dags för den första provsmakningen. Den har fått namnet **South Indiana Avenue**.

Nu minns jag inte exakt hur Oppigårds Indian Tribute smakar så jag kommer inte jämföra 
men jag tror jag åtminstone träffat relativt rätt med beskan. Den har en klart tydlig beska
som stundvis tar över lite väl mycket. I övrigt tycker jag den har en lite för platt kropp
och det beror förmodligen på det dåliga utbytet som jag skrev om 
[i ett tidigare inlägg]({% post_url 2013-08-30-ang-daligt-utbyte-vid-biab %})

![South Indiana Avenue](/assets/south-indiana-avenue.jpg)

Rätt snygg blev den. Skummet är väldigt luftigt men det tror jag kan tjocka till sig
efter några fler dagar lagring.

---

De första flaskorna **Rodeo Drive** var helt himmelskt goda och humlearomatiska. 
Det var utan tvekan den godaste öl jag bryggt och kanske en av de godaste jag smakat. 
När den var superfärsk. Några veckor senare (förvarad i skafferi) så har den helt förändrats
och all humlearom och doft är borta. Jag är lite förbryllad över hur den förstörts så. 
Kanske borde jag haft den i kylskåp men jag tycker ändå inte att det borde haft så stor påverkan.
