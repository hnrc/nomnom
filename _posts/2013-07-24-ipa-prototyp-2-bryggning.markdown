---
layout: post
title:  IPA Prototyp 2 Bryggning
tags: ipa
disqus: y
---
Jag har bestämt mig för att ta upp jakten på det optimala *perfektade* IPA-receptet (omg). Det kommer innebära massor av receptexperimenterande eftersom jag inte riktigt kan sätta fingret på vilka smakkombinationer som jag gillar bäst. 

För att inte lägenheten ska svämma över av flaskor så är planen att köra rätt små batcher på 8-10 liter, om inte annat för att det är lätt att hantera som ensambryggare. Dessutom föredrar jag små (och därmed fler) bryggningar eftersom man då får tillfälle att utveckla och optimera bryggprocessen, speciellt då jag är ny i BIAB-världen.

---

I förra veckan (torsdag 18/7) var det därför dags för det första experimentet. 
Grundplanen såg ut ungefär så här:

> * 2.50kg Weyermann Pale Malt
> * 0.25kg Crystal 100
> * 60 min 13g Columbus 60 min
> * 15 min 5g Amarillo + 5g Citra
> * 5 min 5g Amarillo + 5g Citra
> * 2 min 5g Amarillo + 5g Citra
> * Torrhumling: 10g Columbus + 20g Amarillo + 20g Citra
> * US-05
> * 14.2 liter mäskvatten

Det skulle enligt [BeerSmith 2](http://beersmith.com/) ge mig en batch size på 9 liter med 61.8 IBU och 6.4 Est ABV% efter 60 min kok.
Problemet var dock att jag gick ner med malten i för varmt vatten. Jag missbedömde helt enkelt maltens kylande effekt. För att komma ner till 66 grader slog jag därför på 2 liter extra vatten, snurrade några handdukar runt kastrullen och började planera för nästa drag. 

![Malt](/assets/ipa-prototyp-2-malt.jpg)

En timme senare tog jag upp BIAB-påsen och lät den vila ovanpå ett ugnsgaller, vilket visade sig vara lite av en snilleblixt jämfört med den kaotiska situation som uppstod förra gången då påsen hölls upp med handkraft :)
Eftersom jag tillsatt mer vatten än planerat så bestämde jag mig för att koka 90 minuter för att reducera vörten en smula. Resultatet blev 8 liter i jästkärlet med OG 1054. 

Slutsats: En klart lyckad bryggning utan större fadäser. Jag känner mig dock klart motiverad till att bygga mig en kylspiral, det är inte hållbart att kyla i en diskho med kallvatten.
