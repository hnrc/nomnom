---
layout: post
title:  IPA Prototyp 2 Provsmakning
tags: ipa
---
Efter 2 veckor på flaska var det dags att ta det första smakprovet. En första okulär besiktning på de okylda flaskorna visade på 
en hel del grums men det kommer förmodligen sjunka till botten när den fått stå i kyla några dagar. 

![Upphällning](/assets/ipa-prototyp-2-pouring.jpg)

Man får vara lite försiktig då man häller upp den då det är en del bottensats i flaskorna :)

![Upphälld](/assets/ipa-prototyp-2-poured.jpg)

Doften från den första flaskan är väldigt fräsch med klara citrustoner från Citran. Välbalanserad beska till den annars rätt humlearomatiska smaken. Mycket god och lättdrucken. Jag tror inte den skulle fara illa av lite mer kropp och styrka, som var grundtanken (OG 1062).

Skummet tycker jag blev lite väl luftigt och det la sig onödigt snabbt. Kolsyran var bra men det skulle inte skada med lite lite till. Jag kanske borde överge sockerbit-i-flaska-metoden och återgå till att koka sockerlösning för att få lite bättre kontroll. 

Då jag flaskade trots att ölet inte jäst ut fullständigt så har jag en idé om att den kan ha fortsatt jäsa efter primningen. Jag har därför fyllt ett mätrör för att ta hydrometerprov då kolsyran försvunnit (kolsyran lyfter annars upp hydrometern).