---
layout: post
title: Bryggning "Mazarin"
disqus: y
---

Förra veckan bryggde jag en variant på Omnipollos Mazarin efter recept från deras 
bok *Brygg Öl*, som för övrigt varmt rekommenderas.

![Mazarin malt](/assets/mazarin-malt.jpg)

Jag modifierade receptet en smula för att passa de ingredienser jag hade hemma. 
Jag var även lite sugen på att testa tillsätta lite socker, dels för att kompensera 
mitt dåliga BIAB-utbyte men även för att jag är nyfiken på vilken effekt det har på smaken.
Det recept jag landade i är följande:

> * 2.50kg Weyermann Pale Malt
> * 0.25kg Crystal 100
> * 0.25kg Strösocker
> * 60 min 10g Columbus
> * 15 min 25g Amarillo
> * 15 min 25g Simcoe
> * 0 min 25g Amarillo
> * 0 min 25g Simcoe
> * Torrhumling: 25g Amarillo + 15g Simcoe + 15g Columbus
> * US-05

I princip flöt allting på som planerat bortsett från ett läckage i min kylspiral
som resulterade i att det kom en del kranvatten i kastrullen när jag höll på att kyla.
Jag hoppas det inte får några konsekvenser.

Eftersom min kastrull bara rymmer 15 liter och jag gärna vill ha ~11-13 liter i jäshinken 
(och inte 7-9 som jag haft de senaste bryggningarna) så testade jag att späda med vatten 
under hela koket för att kompensera för bortkoket. Jag hade då givetvis tagit det i beaktning när
jag satte ihop receptet. Det blev i alla fall 11 liter med OG 1050 i jäshinken.